---
layout: post
title: Izolace stěn slaměnými balíky
---

Zde je pár tipů a zkušeností z realizace stěny izolované dvojitou vrstvou
slaměných balíků. Provedení vychází ze způsobu použitého v
[pasivním domě v Jablonci nad Nisou](http://naturesystems.cz/dvojita-izolacni-vrstva-slamenych-baliku-na-pasivnim-dome-v-jablonci-nad-nisou),
pár změn se tu ovšem najde.

V Jablonci jsou balíky přichyceny pomocí latí nebo odřezků OSB desek, ke kterým
je přisponkován popruh. Já jsem namísto toho balíky přitahoval ke zdi pomocí
bambusových tyček cca 30 cm délky a 2 cm v průměru (v OBI 36 Kč za 3m tyč).

Mechanické vlastnosti bambusu a snadnost zpracování na stavbě jsou velmi dobré,
ale zdráhám se jej obecně doporučovat. Bambus, jak jsem se (až dodatečně :)
dočetl, není příliš odolný vůči vlhkosti, plísním a hmyzu - méně než dřevo. Pro
stavební účely se chemicky ošetřuje. To tyčky z OBI (ač pěkně usušené a pevné)
určitě nejsou. Já už to nyní nebudu řešit jinak, než že slámu i s bambusem
omítnu vápennou omítkou (vápno se používá i na ošetření bambusu). Zkušenosti
s tím ovšem nemám a názor ať si tedy každý udělá sám. Namátkou viz:

* [http://www.guaduabamboo.com/bamboo-preservation/](http://www.guaduabamboo.com/bamboo-preservation/)
* [http://www.greenhomebuilding.com/QandA/bamboo/preservation.htm](http://www.greenhomebuilding.com/QandA/bamboo/preservation.htm)
* [http://www.chalet-bamboo.com/treatment.html](http://www.chalet-bamboo.com/treatment.html)

A teď už k věci.

Persuader
---------

Jednoduchý, ale praktický nástroj. Měl jsem ho při ruce skoro pořád. Hodí se,
když je potřeba naboxovat balík pod okno nebo přirazit ke stěně před uvázáním.
Výroba je snadná, já jsem provrtal odřezek BSH průvlaku a prostrčil násadu na
lopatu.

![Persuader](/images/slamene-steny/persuader.jpg)


T30 na tyči
-----------

Při workshopu jsme zapomněli na přivázat několik balíků. Potřeboval jsem to
vyřešit dodatečně, aniž bych stěnu rozebíral, a tak vznikla tahle jednoduchá
pomůcka: Šroubovací bit Torx 30 přivařený na 60 cm dlouhé tyči. Posléze našla
využití mnohem častěji. Viz níže.

![T30-on-a-stick](/images/slamene-steny/t30-na-tyci.jpg)

![T30-on-a-stick detail](/images/slamene-steny/t30-na-tyci-detail.jpg)


Přichycení popruhů
------------------

Popruh jsem použil polypropylénový 20mm šíře. Osvědčené prodává buď Stoklasa,
nebo taky vyrábí Bedimex (POP-01). Viz též pěkný
[test průtažnosti popruhů](http://naturesystems.cz/zkousky-prutaznosti-upinacich-popruhu-pro-dvouvrstvou-slamenou-izolaci),
který si před stavbou dělal Petr Klápště.

Cena popruhu ve větším množství vychází na asi 3Kč/m. Hádám, že dobrý popruh
bude mít hrubší povrch a nebude moc tlustý, aby dobře držely uzle.

Přidávám ukázku přichycení balíku úvazkem z PP popruhu. Většinou jsem úvazek
umísťoval mezi dva sousední balíky. Občas - ponejvíce u nároží - bylo třeba
balíky propíchnout a přichytit uprostřed.

![1 Připravený popruh šíře 20mm.](/images/slamene-steny/popruh.jpg)
![2 Vrut s velkou plochou hlavou cca 15mm.](/images/slamene-steny/vrut-6x40-s-velkou-plochou-hlavou.jpg)

V dřevěné konstrukci vězí vrut 6x40 s velkou plochou hlavou. Jedině na torx - PZ
a podobné se při šroubování snadno vysmeknou a se šroubovákem na delší tyči to
bude ještě horší.

![3 Nasaď na tyč.](/images/slamene-steny/nasad-na-tyc.jpg)
![4 Propíchni balík.](/images/slamene-steny/propichni-balik.jpg)
![5 Bacha na utahovací moment, pokud je v místě jen OSB. Nesmí se protočit](/images/slamene-steny/prisroubuj-bacha-na-moment.jpg)
![6 A je to.](/images/slamene-steny/a-je-to.jpg)

Moment na šroubováku doporučuju nastavit raději nižší. Párkrát jsem trefil
slabší místo v OSB a vrut se protočil. To pak nezbývá než vytrhnout, přelepit
air-stop páskou a zkusit znovu kus vedle.



Obousměrná jehla
----------------

Na nároží jsem sešíval balíky provázkem, aby se nerozjížděly. K tomu se hodí
jehla, která umí tahat provázek na obě strany. I přes to jsou balíky na nároží
trochu hůř přitažené a nároží se trochu "nafukuje".

![Obousměrná jehla](/images/slamene-steny/jehla.jpg)
![Jehla detail](/images/slamene-steny/jehla-detail.jpg)


Přivazování bambusu
-------------------

Osvědčilo se mi pomoct si dalším popruhem a kusem pevné PE fólie.

![Kus pevné hladké PE fólie.](/images/slamene-steny/hdpe-folie.jpg)
![Připravený úvazek.](/images/slamene-steny/pripraveny-uvazek.jpg)
![1 Přivaž bambus na fólii a utááhni.](/images/slamene-steny/privaz-bambus-na-foli-utaaahni.jpg)

Když bambusovou tyčku přivážeš nejdřív svisle, schová se do spáry mezi balíky a
dokážeš ji bez většího úsilí dobře přitáhnout.

![2 Popruh usnadní otočení tyčky.](/images/slamene-steny/popruh-pro-snadne-otoceni.jpg)
![3 Do polohy kolmé na stébla](/images/slamene-steny/jde-to-samo.jpg)

Otočením se úvazek pěkně napruží. Bacha, úvazek jde takhle snadno přitáhnout až
příliš. Balíky na stěně se pak víc vlní. Když dobře uvážeš a utáhneš ambulanční
a přes něj ještě jeden uzel, bude to držet dost pevně (resp. jde to povolit fakt
blbě). Následné zaomítnutí uzel pojistí.


![4 A je to.](/images/slamene-steny/jde-to-i-vyndat.jpg) [](/images/slamene-steny/finito.jpg)
